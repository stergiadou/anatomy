# anatomy
Διαδραστικό πρόγραμμα για το μυϊκό σύστημα
Το διαδραστικό πρόγραμμα δημιουργήθηκε μέσω της πλατφόρμας liveworksheets, όπου και βρίσκεται αναρτημένο, για τις ανάγκες της διδασκαλίας μαθημάτων της ειδικότητας "Βοηθός φυσιοθεραπείας" σε ΕΠΑΛ και ΣΑΕΚ. 
Αρχικά δημιουργήθηκε ένα έγγραφο word με τις απαιτούμενες πληροφορίες (εικόνες, κείμενα, υπερσυνδέσμους), το οποίο περιλαμβάνει γενικά για τον μυϊκό ιστό, είδη μυών, ονοματολογία μυών και είδη μυϊκής συστολής. 
Μέσω της δημιουργίας που παρέχει η πλατφόρμα liveworksheets, φορτώθηκε το συγκεκριμένο έγγραφο word και επιλέχθησαν οι κατάλληλες μορφές αλληλεπίδρασης (αντιστοίχιση, συμπλήρωση κενών κειμένου, ταίριασμα μέσω drag and drop, προβολή βίντεο). 
Το αποτέλεσμα είναι ένα διαδραστικό πρόγραμμα όπου ο χρήστης (μαθητής) καλείται να ελέγξει τις γνώσεις του στην ανατομία του μυϊκού συστήματος και με την ολοκλήρωσή του (επιλέγοντας το finish), ενημερώνεται μέσω email για τη βαθμολογία του τόσο ο χρήστης (μαθητής) όσο και ο δημιουργός του προγράμματος (καθηγητής). 
Ο στόχος του συγκεκριμένου διαδραστικού προγράμματος, είναι να προσφέρει μια δυνατότητα εξάσκησης και ανάκλησης των γνώσεων του χρήστη (μαθητή), σχετικά με το ανθρώπινο μυϊκό σύστημα. 
